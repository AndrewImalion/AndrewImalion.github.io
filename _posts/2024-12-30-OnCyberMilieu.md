---
layout: post-minibo
header-img: 
title: '论网络环境'
subtitle: 'On the Cyber-Milieu'
description: des
permalink: on-the-cyber-milieu
published: true
date: 2024-12-30
author: GreatBaron
tags:
- 评论
- 哲学
---


今日赛博世界，人之戾气甚大。或恶语讽之、或詈言家族，振声盈臭，秽不可言。稍有不慎，则招谩骂；甚者，本无不宜，非议自来。何也？盖网民无所求于人，又自恨不足耳。

夫现实，人之相遇，发言求同，行事求附；或寄托壮志、或孔方之交、或关雎之求，皆非美言不能至也。是故，君子小人，虽道有不同，均有党同。君子之党，不汲不戚，如水之清；小人之党，雷鸣鼎沸，如火烹油。然，不论心迹，皆好美言于其友。君子之赞，发乎内心；小人之称，发乎表面。君子因志而与人交，小人因礼而伪表善。

比之赛博，君岂知网民何人哉？赛博之路人，一不能邀金于其箧、二难得于飞于床笫，纵彼有伊尹霍光之志、管仲武侯之才、陶朱石崇之富、西子昭君之容，于我何加焉？不如加恶言以厌之，成一时口舌之快，足暂歇心情之娱也。

故之，美言皆有所求；恶言皆出无欲。现实多有所求，或真情相付、或虚与委蛇，皆出美言。赛博则人之相去甚远，求之不得又自发感伤，故多出恶言以自矜。马提尔曰：“Sunt quidam qui me dicant non esse poetam; sed qui me vendit bibliopola putat.”；邹忌言客之美我者也。
